Non vuol pesarci
col suo sovraccarico l'anno nuovo,
cammina lesto sulle travi.

Leonardo Sinisgalli


Piovve tutto l'inverno quell'anno
di scuola, di chiesa, di cortile.
A quell'età bisognava morire.

Leonardo Sinisgalli 


Vieni uccello leggero
sopra il cratere spento,
torna felice al vento.

Leonardo Sinisgalli 


Prima che spunti il verde dai rami
ogni anno risorge a mattutino
il fischio del muratore.

Leonardo Sinisgalli 


Siamo legati
dalla miseria della vita.
Ci parliamo piegandoci controvento.

Leonardo Sinisgalli


Goccie sul vetro,
la pioggia decide
il tuo volto

Toni Piccini


Candele
affidate al vento -
l'Orsa Minore

Toni Piccini


Rose rosse
nella notte piovosa -
il prigioniero torna a casa

Toni Piccini


Un ragno nero
sull'altare di marmo -
solitudine

Toni Piccini


Tramonto,
il sole un fiore
dei miei ricordi

Toni Piccini


Notte,
un destino antico
ritorna ogni giorno

Toni Piccini


Velo di neve,
tovaglia nuziale
dei vagabondi

Toni Piccini


Inciampo - sangue
sul ginocchio, fiori
davanti agli occhi

Toni Piccini


Negli occhi
l'orizzonte
in silenzio

Toni Piccini


Cerchi invano
la schiena della Morte.
E lei sorride

Toni Piccini


Treno: Maometto,
Cristo, Buddha o il Nulla-
stessi sedili

Toni Piccini


Punta d'acciaio
il grido della rondine,
se è vetro il cuore.

Carla De Bellis


Petali tinti
di narcisi e pervinche.
Bianchi i giacinti.

Carla De Bellis


Lucente rotola
nel folto delle foglie
a grani l'aria.

Carla De Bellis


Vampe di fiori
s'attorcono nei vasi,
e in giù traboccano.

Carla De Bellis


Brillio di gocce
sullo stelo piegato
Sull'aspro cardo.

Carla De Bellis


Maligne le acque
legate nella gola
mandano lampi.

Carla De Bellis


Cessa il lucente
crollare delle frange.
La pioggia è spenta.

Carla De Bellis


Sferule ed aghi
nessun monile intessono
ma in giù s'inseguono.

Carla De Bellis