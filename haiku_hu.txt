Minden veszteség
fájdalomba csomagolt
megkönnyebbülés.

Fodor Ákos


Tanulok halni
- kínos, ha a zenész a 
koncerten próbál.

Fodor Ákos


Két méter fölött
mindegy: milyen mély a víz.
- Tudsz úszni, vagy sem.

Fodor Ákos


Válságos helyzet:
tudom, hogy boldog vagyok,
csak épp nem érzem.

Fodor Ákos


A belső árnyék
arcod megbélyegezte
már kiviláglik.

Géher István


Nézek utánad
mint a becsukott ajtó
elrejt a hátad.

Fecske Csaba


Mézédes átok
hogy mindent megengedek
és mindent látok.

Garaczi László


Hökkenten járkál
a nyelv egy másik szájban
hány otthonunk van?

Markó Béla


Az idő: álom.
Egy ismeretlen Való
szép kacsintása.

Nagy Zopán


Fogom a kezed
vakét a vak zuhanunk
neked sincs szárnyad.

Fecske Csaba


Magaddal vittél
mind távolabbról nézek
vissza magamra.

Markó Béla


Soha sem estem
kétségbe eddig, s ezután
már úgyis késő.

Kannás Alajos


Nem csak remélni
hinni kell a jövőben:
magban hó alatt.

Kannás Alajos


Ne kérdezd: merre,
Meddig, hová visz az út,
Azt TUDD csak: HOGYAN!

Bartha Tamás


Lehetett volna
jobb de más nem lehetett
mint amivé vált.

Zalán Tibor


Megfeneklettem,
mint partra húzott bárka.
Boldog vagyok itt.

Tomas Tranströmer


Koponyám rideg
cellájában raboskodsz
életfogytiglan.

Fecske Csaba


A felkavart por
ha majd szemedbe téved,
nem a szél hibás.

Kántor János Kurszán


A sajnálom szó
lesújt és gyorsan elillan;
váza marad csak.

Kántor János Kurszán


Miért halkul el
amire úgy vágyódunk?
Csak muzsikaszó?...

Kántor János Kurszán


Szemed varázsa
még ott lobog a rózsák
hulló szirmain.

Kántor János Kurszán


Gyöngyöket szórtál,
halk, égető gyöngyöket:
pergő könnyeid.

Kántor János Kurszán


Sziklát repesztő
csend, mely körém telepszik
s tornyokat emel.

Kántor János Kurszán


Mi szánalmasabb:
ami lehettünk volna,
vagy voltunk egykor?

Kántor János Kurszán


Szemem behunyom
és angyalok játszanak
vágyaim körül.

Kántor János Kurszán


Megöltél engem
illatozó szavakkal
s mit elhallgattál.

Kántor János Kurszán


A csend üvegén
a lélek fénytörése
hangtalan sikoly.

Kántor János Kurszán


Kérdezi: "Hogy vagy?"
Mondanám, de meg sem áll:
"Bocs, de sietek."

Kántor János Kurszán


Milyen fájdalmas
külön menni az úton,
amelyen jöttünk.

Kántor János Kurszán